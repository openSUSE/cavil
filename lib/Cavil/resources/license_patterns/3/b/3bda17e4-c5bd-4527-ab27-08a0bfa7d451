{"license":"Any EULA","opinion":0,"packname":"","patent":0,"pattern":"h2>Pogoji storitve Google Chrome<\/h2>\n<p>Ti pogoji storitve veljajo za različico brskalnika Google Chrome z izvedljivo kodo. Izvorna koda za Google Chrome je na voljo brezplačno v okviru licenčne pogodbe o odprtokodni programski opremi na strani http:\/\/code.google.com\/chromium\/terms.html.<\/p>\n<p><strong>1. Razmerje z Googlom<\/strong><\/p>\n<p>1.1 Googlove izdelke, programsko opremo, storitve in spletna mesta (za katere se v tem dokumentu uporablja skupno ime »storitve«, ki pa ne vključuje tistih Googlovih storitev, za katere velja ločena pisna pogodba) lahko uporabljate v skladu s pogoji pravne pogodbe med vami in Googlom. »Google« pomeni podjetje Google Inc., s sedežem na naslovu 1600 Amphitheatre Parkway, Mountain View, CA 94043, ZDA. Ta dokument razlaga vsebino pogodbe in izpostavlja nekatere pogoje, ki jih vsebuje.<\/p>\n<p>1.2 Če z Googlom nimate drugačnega pisnega dogovora, pogodba z Googlom vedno vključuje vsaj pogoje in določila, ki so navedeni v tem dokumentu. Ti se v nadaljevanju imenujejo »splošni pogoji«. Licenco o odprtokodni programski opremi za izvorno kodo brskalnika Google Chrome sestavljajo ločene pisne pogodbe. V omejenem obsegu, v katerem licence o odprtokodni programski opremi izrecno nadomeščajo te splošne pogoje, licence o odprti kodi urejajo vašo pogodbo z Googlom za uporabo brskalnika Google Chrome ali določenih njegovih vključenih komponent.<\/p>\n<p>1.3 Vaša pogodba z Googlom bo poleg splošnih določil vključevala tudi pogoje, navedene v dodatnih pogojih storitve za Google Chrome, in določila morebitnega pravnega pouka, ki se nanaša na storitve. Ti so v nadaljevanju imenovani »dodatni pogoji«. Če za neko storitev veljajo dodatni pogoji, jih lahko preberete v sami storitvi ali prek njene uporabe.<\/p>\n<p>1.4 Splošni in dodatni pogoji sestavljajo pravno zavezujočo pogodbo med vami in Googlom glede vaše uporabe storitev. Pomembno je, da jih pozorno preberete. S skupnim imenom se ta pravna pogodba v nadaljevanju imenuje »pogoji«.<\/p>\n<p>1.5 Če pride do navzkrižja med vsebino dodatnih in splošnih pogojev, imajo prednost dodatni pogoji, ki veljajo za tisto storitev.<\/p>\n<p><strong>2. Sprejem pogojev<\/strong><\/p>\n<p>2.1 Če želite uporabljati storitve, se morate najprej strinjati s pogoji. Če pogojev ne sprejmete, storitev ne smete uporabljati. <\/p>\n<p>2.2 Pogoje lahko sprejmete tako, da:<\/p>\n<p>A) kliknete, da sprejmete pogoje oz. da se strinjate z njimi, če vam Google to možnost ponudi v uporabniškem vmesniku kakšne storitve; ali<\/p>\n<p>(B) storitve dejansko uporabljate. V tem primeru se zavedate in strinjate, da Google od takrat naprej vašo uporabo storitev razume kot sprejem pogojev.<\/p>\n<p><strong>3. Jezik pogojev<\/strong><\/p>\n<p>3.1 Če Google ponuja prevod angleške različice pogojev, se strinjate, da vam je prevod na voljo le za lažje razumevanje, vaše razmerje z Googlom pa ureja angleška različica pogojev.<\/p>\n<p>3.2 Če pride do navzkrižja med vsebino angleške različice pogojev in vsebino prevoda, ima prednost angleška različica.<\/p>\n<p><strong>4. Zagotavljanje Googlovih storitev<\/strong><\/p>\n<p>4.1 Google ima po vsem svetu hčerinske družbe in podružnice. Včasih vam ta podjetja ponujajo storitve v imenu Googla. Potrjujete in strinjate se, da imajo hčerinske družbe in podružnice pravico, da vam ponujajo storitve.<\/p>\n<p>4.2 Google se neprestano razvija, zato da lahko uporabnikom ponudi najboljše storitve. Potrjujete in strinjate se, da se lahko oblika in narava Googlovih storitev včasih spremenita brez prejšnjega obvestila.<\/p>\n<p>4.3 Potrjujete in strinjate se, da lahko Google zaradi stalnega razvoja po lastni presoji preneha (za vedno ali začasno) ponujati storitve (ali določene funkcije teh storitev) vam ali vsem uporabnikom, in sicer brez prejšnjega obvestila. Storitve lahko kadar koli prenehate uporabljati. Ko prenehate uporabljati storitve, vam ni treba o tem posebej obveščati Googla.<\/p>\n<p>4.4 Potrjujete in strinjate se, da če vam Google onemogoči dostop do vašega računa, lahko prepreči dostop do storitev, podrobnosti vašega računa ali katerih koli datotek oz. druge vsebine, ki je shranjena na vašem računu.<\/p>\n<p><strong>5. Uporaba storitev<\/strong><\/p>\n<p>5.1 Strinjate se, da boste storitve uporabljali le za namene, ki so dovoljeni v (a) pogojih in (b) s katerim koli zakonom, predpisom ali splošno sprejetimi praksami ali smernicami v ustreznih zakonodajah (vključno z zakoni o izvozu podatkov in programske opreme v Združene države Amerike ali druge ustrezne države in iz njih).<\/p>\n<p>5.2 Strinjate se, da se ne boste ukvarjali z nobeno dejavnostjo, ki ovira ali prekinja storitve (ali delovanje strežnikov in omrežij, ki so povezani s storitvami).<\/p>\n<p>5.3 Strinjate se, da za noben namen ne boste ponovno ustvarjali, podvajali, kopirali, prodajali ali preprodajali storitev oziroma z njimi trgovali. To lahko storite le, če vam Google to izrecno dovoli z ločeno pogodbo.<\/p>\n<p>5.4 Strinjate se, da ste edini odgovorni za kakršno koli kršitev svojih dolžnosti (pri tem Google nima odgovornosti do vas ali tretje osebe), ki so zapisane v pogojih, in za posledice (vključno z izgubo ali škodo, ki jo utrpi Google) take kršitve.<\/p>\n<p><strong>6. Zasebnost in vaši osebni podatki<\/strong><\/p>\n<p>6.1 Za informacije o Googlovih postopkih varovanja podatkov preberite Googlov pravilnik o zasebnosti na strani http:\/\/www.google.com\/privacy.html in http:\/\/www.google.com\/chrome\/intl\/sl\/privacy.html. Pravilnik opisuje, kako Google obravnava vaše osebne podatke in varuje vašo zasebnost, ko uporabljate storitve.<\/p>\n<p>6.2 Strinjate se, da bodo vaši podatki uporabljeni v skladu z Googlovim pravilnikom o zasebnosti.<\/p>\n<p><strong>7. Vsebina storitev<\/strong><\/p>\n<p>7.1 Zavedate se, da za vse informacije (na primer podatkovne datoteke, pisano besedilo, računalniško programsko opremo, glasbo, avdio datoteke ali druge zvoke, fotografije, videoposnetke in druge slike), do katerih dostopate med uporabo storitev, odgovarja izključno oseba, ki je avtor takšne vsebine. Take informacije so v nadaljevanju imenovane »vsebina«.<\/p>\n<p>7.2 Zavedati se morate, da je vsebina, ki vam je predstavljena kot del storitev, vključno (vendar ne samo) z oglasi in sponzorirano vsebino v storitvah, zaščitena s pravicami intelektualne lastnine, ki so last pokroviteljev ali oglaševalcev, ki tako vsebino posredujejo Googlu (oz. to storijo osebe ali podjetja v njihovem imenu). Vsebine ne smete (niti delno niti v celoti) spreminjati, izposojati, oddajati, posojati, prodati ali distribuirati in ne smete ustvarjati izpeljank na njeni osnovi. To lahko storite le, če vam z ločeno pogodbo to izrecno dovolijo Google ali lastniki vsebine.<\/p>\n<p>7.3 Google si pridržuje pravico do ogleda pred objavo, recenzije, dodelitve oznake, filtriranja, spremembe, zavrnitve ali odstranitve posameznih ali vseh vsebin iz storitev, vendar se k temu ne obvezuje. Google lahko za nekatere storitve ponuja orodja za filtriranje eksplicitne erotične vsebine. Taka orodja vključujejo nastavitev SafeSearch (glejte http:\/\/www.google.si\/help\/customize.html#safe). Poleg tega imate na voljo tudi komercialne storitve in programsko opremo, s katerimi omejite dostop do gradiva, ki se vam zdi sporno.<\/p>\n<p>7.4 Zavedate se, da ste z uporabo storitev lahko izpostavljeni vsebini, ki se vam morda zdi žaljiva, nedostojna ali sporna, in da v takem primeru uporabljate storitve na lastno odgovornost.<\/p>\n<p>7.5 Strinjate se, da ste edini odgovorni (medtem ko Google nima odgovornosti do vas ali tretje osebe) za kakršno koli vsebino, ki jo ustvarite, prenesete ali prikažete z uporabo storitev, in za posledice svojih dejanj (vključno z izgubo ali škodo, ki jo lahko utrpi Google).<\/p>\n<p><strong>8. Lastninske pravice<\/strong><\/p>\n<p>8.1 Potrjujete in strinjate se, da so Google (ali njegovi dajalci licence) lastniki vseh zakonskih pravic, pravnih naslovov in zakonitih interesov v storitvah, vključno s pravicami intelektualne lastnine, ki obstajajo v storitvah (ne glede na to, ali so te pravice registrirane ali ne, in ne glede na kraj, kjer veljajo).<\/p>\n<p>8.2 Pogoji vam ne dajejo pravice do uporabe kakršnega koli Googlovega trgovskega imena, blagovne znamke, storitvene znamke, logotipa, imena domene in drugih značilnih lastnosti blagovne znamke, razen če se o tem prej pisno dogovorite z Googlom.<\/p>\n<p>8.3 Če vam je Google v posebni pisni pogodbi dodelil izrecne pravice do uporabe katere koli od teh značilnosti blagovne znamke, se strinjate, da boste značilnosti uporabljali v skladu s tisto pogodbo, z veljavnimi pogoji in s smernicami za uporabo značilnosti Googlovih blagovnih znamk, ter da boste upoštevali njihove občasne posodobitve. Smernice si lahko ogledate na strani http:\/\/www.google.si\/permissions\/guidelines.html (ali na drugem URL-ju, ki ga bo za ta namen dal na voljo Google).<\/p>\n<p>9.4 Google priznava in se strinja, da mu vi ali vaši dajalci licenc v skladu s temi pogoji niste dodelili nobenih zakonskih pravic, pravnih naslovov ali zakonitih interesov za vsebino, ki jo posredujete, objavite, prenesete ali prikažete v storitvah oz. prek njih, poleg tega mu niste dodelili pravic intelektualne lastnine, ki obstajajo v storitvah (ne glede na to, ali so te pravice registrirane ali ne, in ne glede na kraj njihovega obstoja). Strinjate se, da ste odgovorni za varovanje in uveljavljanje teh pravic ter da Google ni odgovoren, da to stori v vašem imenu, razen če se o tem prej pisno dogovorite z Googlom.<\/p>\n<p>8.5 Strinjate se, da ne boste odstranili, zakrili ali spremenili obvestil o lastninskih pravicah (vključno z avtorskimi pravicami in obvestili o blagovni znamki), ki so lahko prikazane v storitvah ali jih te lahko vsebujejo.<\/p>\n<p>8.6 Strinjate se, da med uporabo storitev ne boste uporabljali nobene blagovne znamke, storitvene znamke, trgovskega imena ali logotipa katerega koli podjetja ali organizacije na kakršen koli način, ki bi morebiti ali namenoma povzročil zmedo o lastniku ali pooblaščenem uporabniku te znamke, trgovskega imena ali logotipa, razen če vas za to izrecno pisno pooblasti Google.<\/p>\n<p><strong>9. Licenca, ki jo podeli Google<\/strong><\/p>\n<p>9.1 Google vam podeli osebno, svetovno, brezplačno, neprenosljivo in neizključno licenco, s katero uporabljate programsko opremo, ki vam jo zagotovi Google kot del storitev, ki vam jih zagotavlja Google (v nadaljevanju »programska oprema«). S to licenco vam Google želi omogočiti uporabo in uživanje prednosti svojih storitev na način, kot je to dovoljeno v pogojih.<\/p>\n<p>9.2 V skladu z razdelkom 1.2 ni dovoljeno kopiranje, spreminjanje, ustvarjanje izpeljank, povratni inženiring, povratno prevajanje ali uporaba drugih načinov za pridobitev izvorne kode programske opreme ali njenih delov, razen če vam to izrecno dovoljuje zakon ali vas je za to pisno pooblastil Google.<\/p>\n<p>9.3 Skladno z razdelkom 1.2 brez Googlovega izrecnega pisnega dovoljenja ne smete prenesti svojih pravic za uporabo programske opreme (ali podeliti podlicence zanje), podeliti pravic zavarovanja za uporabo programske opreme ali drugače prenesti katerega koli dela svojih pravic za uporabo programske opreme.<\/p>\n<p><strong>10. Vsebinska licenca, ki jo dodelite vi<\/strong><\/p>\n<p>10.1 Vi ste lastnik avtorskih pravic in pravic, ki so že vaše, za vsebino, ki jo pošljete, objavite ali prikažete v storitvah oz. prek njih.<\/p>\n<p><strong>11. Posodobitve programske opreme<\/strong><\/p>\n<p>11.1 Programska oprema, ki jo uporabljate, lahko občasno iz Googla samodejno prenese in namesti posodobitve. Te posodobitve so oblikovane tako, da izboljšajo, razširijo in razvijajo storitve, prejmete pa jih lahko v obliki popravkov, razširjenih funkcij, novih programskih modulov in popolnoma novih različic. Strinjate se, da boste take posodobitve prejemali (in Googlu omogočali, da vam jih posreduje) kot del uporabe storitev.<\/p>\n<p><strong>12. Prekinitev razmerja z Googlom<\/strong><\/p>\n<p>12.1 Pogoji veljajo, dokler jih ne prekličete vi ali Google po postopku, ki je opisan spodaj.<\/p>\n<p>12.2 Google lahko kadar koli prekine pravno pogodbo z vami, če:<\/p>\n<p>(A) ste prekršili določila iz pogojev (ali ste delovali tako, da je jasno, da ne nameravate ali pa niste sposobni upoštevati določil pogojev); ali<\/p>\n<p>(B) mora Google to storiti v skladu z zakonom (če na primer to, da vam zagotavlja storitve, postane ali je nezakonito); ali<\/p>\n<p>(C) je partner, skupaj s katerim vam je Google ponujal storitve, prekinil svoje sodelovanje z Googlom ali vam prenehal ponujati storitve; ali<\/p>\n<p>(D) je Google v postopku ukinitve zagotavljanja storitve za uporabnike v državi, katere prebivalec ste ali iz katere uporabljate storitve; ali<\/p>\n<p>(E) zagotavljanje storitev vam, po mnenju podjetja Google, ni več tržno izvedljivo.<\/p>\n<p>12.3 To poglavje ne vpliva na Googlove pravice glede zagotavljanja storitev iz 4. poglavja pogojev.<\/p>\n<p>12.4 Ko pogoji ne bodo več veljavni, to ne bo vplivalo na zakonske pravice, dolžnosti in odgovornosti, od katerih ste vi in Google imeli korist, ki ste jih morali upoštevati (ali so nastale v času veljavnosti pogojev) ali ki imajo neomejeno veljavnost. Za take pravice, dolžnosti in odgovornosti bodo veljala določila odstavka 19.7.<\/p>\n<p><strong>13. IZKLJUČITEV JAMSTVA<\/strong><\/p>\n<p>13.1 POGOJI, VKLJUČNO S POGLAVJI 13 IN 14, NE IZKLJUČUJEJO ALI OMEJUJEJO GOOGLOVIH JAMSTEV ALI ODGOVORNOSTI ZA IZGUBE, KI JIH VELJAVNI ZAKON NE MORE ZAKONITO IZKLJUČITI ALI OMEJITI. DOLOČENE ZAKONODAJE NE DOVOLJUJEJO IZKLJUČITVE DOLOČENIH JAMSTEV ALI OKOLIŠČIN ALI OMEJITVE ALI IZKLJUČITVE ODGOVORNOSTI ZA IZGUBO ALI ŠKODO, KI JE NASTALA ZARADI MALOMARNOSTI, KRŠITVE POGODBE ALI KRŠITVE VSEBOVANIH POGOJEV, ALI NAKLJUČNE ALI POSLEDIČNE ŠKODE. SKLADNO S TEM SE ZA VAS UPORABLJAJO LE TISTE OMEJITVE, KI SO PRAVNO VELJAVNE V VAŠI ZAKONODAJI, NAŠA ODGOVORNOST PA JE OMEJENA V NAJVEČJEM MOŽNEM OBSEGU, KI GA DOVOLJUJE ZAKON.<\/p>\n<p>13.2 IZRECNO RAZUMETE IN SOGLAŠATE, DA STORITVE UPORABLJATE NA LASTNO ODGOVORNOST IN SO NA VOLJO »KAKRŠNE SO« IN »KADAR SO NA VOLJO«.<\/p>\n<p>13.3 GOOGLE, NJEGOVE HČERINSKE DRUŽBE IN PODRUŽNICE TER DAJALCI LICENC VAM ŠE ZLASTI NE JAMČIJO, DA:<\/p>\n<p>(A) BO UPORABA STORITEV USTREZALA VAŠIM ZAHTEVAM,<\/p>\n<p>(B) BO UPORABA STORITEV POTEKALA NEMOTENO, HITRO, VARNO ALI BREZ NAPAK,<\/p>\n<p>(C) BODO VSE INFORMACIJE, KI JIH DOBITE Z UPORABO STORITEV, PRAVILNE ALI ZANESLJIVE IN<\/p>\n<p>(D) DA BODO ODPRAVLJENE VSE NAPAKE V DELOVANJU ALI FUNKCIONALNOSTI KATERE KOLI PROGRAMSKE OPREME, KI JO UPORABLJATE ZA DOLOČENO STORITEV.<\/p>\n<p>13.4 KAKRŠNO KOLI GRADIVO, KI GA Z GOOGLOVIMI STORITVAMI PRENESETE ALI DRUGAČE PRIDOBITE, UPORABLJATE NA LASTNO PRESOJO IN ODGOVORNOST. IZKLJUČNO VI STE ODGOVORNI ZA VSO ŠKODO V SVOJEM RAČUNALNIŠKEM SISTEMU ALI DRUGI NAPRAVI ALI ZA IZGUBLJENE PODATKE, DO KATERIH PRIDE ZARADI PRENOSA TAKŠNEGA GRADIVA.<\/p>\n<p>13.5 NOBENO OBVESTILO ALI INFORMACIJA, USTNA ALI PISNA, KI JO DOBITE OD GOOGLA ALI PREK STORITEV (ALI OD NJIH), NE PREDSTAVLJA NOBENEGA JAMSTVA, KI NI IZRECNO NAVEDENO V POGOJIH.<\/p>\n<p>13.6 GOOGLE NADALJE IZRECNO ZAVRAČA VSA IZRECNA ALI VSEBOVANA JAMSTVA IN OKOLIŠČINE, VKLJUČNO Z VSEBOVANIMI JAMSTVI IN OKOLIŠČINAMI PRIMERNOSTI ZA PRODAJO, USTREZNOSTI ZA DOLOČEN NAMEN IN JAMSTVOM GLEDE KRŠITEV, VENDAR NE OMEJENO NANJE.<\/p>\n<p><strong>14. OMEJITEV ODGOVORNOSTI<\/strong><\/p>\n<p>14.1 V SKLADU Z DOLOČILI ZGORNJEGA ODSTAVKA 13.1 IZRECNO RAZUMETE IN SE STRINJATE, DA GOOGLE, NJEGOVE HČERINSKE DRUŽBE IN PODRUŽNICE TER DAJALCI LICENC DO VAS NIMAJO ODGOVORNOSTI ZA:<\/p>\n<p>(A) NEPOSREDNO, POSREDNO, NAKLJUČNO, POSEBNO POSLEDIČNO ALI ZGLEDNO ŠKODO, KI JO UTRPITE, NE GLEDE NA NAČIN, KAKO SE JE ZGODILA, IN NA TEORIJO ODGOVORNOSTI. TO VKLJUČUJE (VENDAR NI OMEJENO NA) KAKRŠNO KOLI IZGUBO DOBIČKA (NEPOSREDNO ALI POSREDNO), KAKRŠNO KOLI IZGUBO DOBREGA IMENA ALI POSLOVNEGA UGLEDA ALI KAKRŠNO KOLI IZGUBO PODATKOV, KI JO UTRPITE, STROŠEK DOBAVE NADOMESTNEGA BLAGA IN STORITEV ALI DRUGO NEOTIPLJIVO ŠKODO;<\/p>\n<p>(B) KAKRŠNO KOLI IZGUBO ALI ŠKODO, KI JO MORDA UTRPITE, VKLJUČNO Z (VENDAR NE OMEJENO NA) IZGUBO ALI ŠKODO, KI JE POSLEDICA:<\/p>\n<p>(I) VAŠEGA ZANAŠANJA NA CELOVITOST, TOČNOST ALI OBSTOJ KAKRŠNEGA KOLI OGLAŠEVANJA ALI KOT POSLEDICO ODNOSA ALI TRANSAKCIJE MED VAMI IN KATERIM KOLI OGLAŠEVALCEM ALI POKROVITELJEM, KATEREGA OGLAŠEVANJE SE POJAVLJA V STORITVI;<\/p>\n<p>(II) KAKRŠNIH KOLI SPREMEMB STORITEV, KI JIH NAREDI GOOGLE, ALI KAKRŠNEGA KOLI TRAJNEGA ALI ZAČASNEGA PRENEHANJA IZVAJANJA STORITEV (ALI DELOV STORITEV);<\/p>\n<p>(III) IZBRISA, OKVARE, NEUSPELEGA POSKUSA SHRANJEVANJA KATERE KOLI VSEBINE IN DRUGIH KOMUNIKACIJSKIH PODATKOV, KI SE VZDRŽUJEJO ALI PRENAŠAJO Z VAŠO UPORABO STORITEV ALI PREK NJE;<\/p>\n<p>(IV) DEJSTVA, DA GOOGLU NISTE POSREDOVALI PRAVILNIH PODATKOV O RAČUNU;<\/p>\n<p>(V) DEJSTVA, DA GESLA ALI PODROBNOSTI RAČUNA NISTE ZAŠČITILI IN OHRANILI ZAUPNE;<\/p>\n<p>14.2 OMEJITEV GOOGLOVE ODGOVORNOSTI DO VAS IZ ZGORNJEGA ODSTAVKA 14.1 VELJA NE GLEDE NA TO, DA JE BIL GOOGLE MORDA OBVEŠČEN OZ. BI SE SAM MORAL ZAVEDATI MOŽNOSTI TAKIH IZGUB.<\/p>\n<p><strong>15. Avtorske pravice in pravilniki glede blagovnih znamk<\/strong><\/p>\n<p>15.1 Google se odziva na obvestila o domnevnih kršitvah avtorskih pravic, ki so v skladu z veljavno mednarodno zakonodajo o intelektualni lastnini (vključno z ameriškim zakonom o avtorskih pravicah Digital Millennium Copyright Act), in zapre račune večkratnim kršiteljem. Podrobnosti o Googlovem pravilniku najdete na strani http:\/\/www.google.si\/dmca.html.<\/p>\n<p>15.2 Google ima vzpostavljen postopek za pritožbe glede kršitev blagovnih znamk v oglaševanju, ki ga prikazuje, podrobnosti o tem pa lahko najdete na strani http:\/\/www.google.si\/tm_complaint.html.<\/p>\n<p><strong>16. Oglaševanje<\/strong><\/p>\n<p>16.1 Nekatere storitve se financirajo s prihodki iz oglaševanja, zato lahko prikazujejo oglase in oglaševalske akcije. Oglasi so lahko prikazani glede na vsebino podatkov, shranjenih v storitvah, poizvedbe v storitvah ali druge informacije.<\/p>\n<p>16.2 Način, oblika in obseg Googlovega oglaševanja v storitvah se lahko spremenijo brez obvestila","risk":5,"spdx":"","trademark":0,"unique_id":"3bda17e4-c5bd-4527-ab27-08a0bfa7d451"}